-9-

credat. Qua in re non multum differt a Degeringio,²⁸) qui
Vitruvium intra annos 27 et 23 scripsisse statuit

In illorum sententiam viri docti Tannery et Browne
caute ita discesserunt l. l, ut ipsi quoque Vitruvium primis
imperii Augusti annis scripsisse concederent. Argumenta autem,
quibus illi utuntur, talia sunt, ut minime consentiant cum eiS,
quae adhuc proferuntur ad tempus, quo Vitruvius scripserit,
circumscribendum, neque tamen ullo modo neglegi possint,
quoniam exipsius Vitruvii de libro suo verbis aliisque testi-
moniis ad historiam spectantibus ducuntur, nt paene cogamur,
de inveterata illa sententia decedere.

Sed oum de hac re inter iilos ipsos viros minime iarn
conveniat neque omnibus in rebus Krohnio assentiri possim,
Degeringius autem, quem speramus hanc rem pro sua doctrina
et sagacitate ad finem perducturum, ea, quae promisit, in lucem
proferre moretur, operae pretium duxi hoo ipso tempore
sententiam illam, quam in universum probo, si fieri
potest, pluribus argumentis confirmare, praesertim cum
nuper virum doctum Franeogallum Mortet iterum Vitruvium
ab Augusti temporibus segregasse et Titi aequalem dixisse
viderim. Hoc autem iam satis viri docti demonstrarunt, eredo,
Vitruvium primo a. Chr. saeculo vixisse3 quare nihil aliud mihi
proposui nisi ut, quando Vitruvius sub Augusto libros
de architectura scripserit et ediderit, testimoniis cer-
tis, quae ipse de se et arte sua perhibet, indiciisque
quibusdam ad historiam et artem pertinentibus usus
accuratius definiam. Qua in quaestione etiam alteram illam
magis generalem solvam, utrum omnino sub Augusto vixerit
et scripserit an sub alio imperatore.

¹ 28) l. l. s. v. dipteros.

 

